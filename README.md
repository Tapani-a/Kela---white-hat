White Hat, Jyväskylä tai Helsinki

Haussa WHITE HAT-hakkeri / tietoturvatestaaja ennaltaehkäisemään ja edistämään tietoturvaa yhdessä maamme suurimmista IT-taloista. 

Kela on kansallisesti erittäin merkittävä IT-alan työnantaja, jonka tietovarannot ja käyttäjämäärät ovat Suomen suurimpien ja laajimpien joukossa. Tuotamme kansalaisille monipuolisia palveluita koko elämänkaaren varrella.

Etsimme White hat- hakkeria osaksi Kelan Tietoturvayksikön Tietoturvaryhmää. Kanssasi tietoturvauhkien mahdollisuuksia vastaan työskentelevät muut alan osaajat. Taustatukea toiminnalle antavat muut IT-palveluiden asiantuntijat, kuten koodarit, palvelin-velhot tai vaikkapa työasemalaitteiden syväosaajat.

White hat- hakkerina ja tietoturvatestaajana edistät Kelan tietoturvallisuuden suunnittelu-, kehittämis-, koordinointi- ja ylläpitotoimintaa jatkuvasti muuttuvassa ympäristössä. Työ on monipuolista ja tarjoaa kokeneimmallekin osaajalle haasteellisen tehtäväkentän vuosienkin kuluttua.

Painotamme haussa seuraavia osa-alueita:
•	monipuolinen ja osoitettavissa oleva kokemus tietoturvatestaamisesta
•	vahva tekninen osaaminen
•	tekniset tietoturvasertifikaatit
•	ohjelmointiosaamista
•	kyvykkyyttä tutkia ja dokumentoida testaustoiminnassa havaittuja poikkeamia
•	kykyä kouluttaa ja tukea työyhteisöä tietoturva-asioissa
•	kykyä toimia ryhmässä erinomaisten yhteistyö- ja viestintätaitojen ansiosta

Miksi Kelalle
-	yksi Suomen laajimpia IT-toimintaympäristöjä
-	itsekehitetyt ja ylläpidetyt järjestelmät
-	vakaa työnantaja, jolla pitkäjänteisen tekemisen kvartaali on ¼ vuosisata
-	tehtävässä kokemusta ei mitata vuosilla, eikä opintomenestyksellä
-	elegantti työyhteisö

Palkkaus määräytyy tehtävien ja osaamisesi mukaan. 
Tehtävä edellyttää perusmuotoisen turvallisuusselvityksen läpäisemistä. 

Ps. preferoimme lokaationa 1) Jyväskylää ja 2) Helsinkiä, mutta töitä voi tehdä vaikka napapiiriltä käsin

Tarjoamme
Kela on luotettava työnantaja kaikkina aikoina ja me pidämme hyvää huolta työntekijöistämme. 
Tarjoamme työpaikan, jossa työn ja yksityiselämän yhdistäminen on joustavaa ja tuemme työntekijöidemme osaamista ja työskentelytapojen kehittämistä mm. koulutuksin sekä harjoituksin.
Kelassa on rento ilmapiiri, erinomaiset työsuhde-edut ja etätyömahdollisuus. Työterveyspalvelut ovat kattavat ja tarjoamme lounasedun. Kulttuuri- ja liikuntaseteleiden lisäksi on tarjolla erilaisia mahdollisuuksia harrastaa liikuntaa ja kulttuuria yhdessä tai itsekseen. Meillä voit myös itse vaikuttaa urapolkuusi.
